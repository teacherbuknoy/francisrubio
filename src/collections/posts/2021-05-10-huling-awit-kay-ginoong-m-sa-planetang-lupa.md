---
title: Huling Awit Para Kay Ginoong M sa Planetang Lupa
description: Isang orihinal na akda ni Francis Rubio
image: /posts/huling-awit-kay-ginoong-m-sa-planetang-lupa/cover.jpg
author: teacherbuknoy
category: literature
class: poetry
language: fil
---

Mahihintay mo bang lumubog ang araw?<br>
Na lumipas ang ulap na kumukubli sa buwan?<br>
Mamamalakaya ka ba sa pusod ng dagat<br>
Sa tanglaw ng mga bituing kumukutitap?

Sa landas mo ako itong munting gabay<br>
Sasagip sa iyo sa madilim na lambak ng makapal na karimlan<br>
At sa muli nitong pagsikat ay mamamahinga<br>
Nang huwag nang maging saksi sa inyong muling pagkikita

Dahil kahit paglahuin ng araw ang bituin kung umaga<br>
Nananatili siyang nakabantay<br>
Ang sentinelyong nakaabang sa muling<br>
Pagsapit ng gabi na ako namang muli ang iyong kasintahan

Husto na ang daupang-palad na salawahan<br>
Sapat na ang hiram na panahong nasa dilim ang kaganapan<br>
Dahil kahit ako'y bituing dakila't marilag<br>
Sikat ko sa iyo'y isa lang kutitap na walang pangalan

<hr>

(Ang larawan sa SEO ay kuha ni <a href="https://unsplash.com/@vorosbenisop?utm_source=unsplash&utm_medium=referral&utm_content=creditCopyText">Benjamin Voros</a> at nakuha mula sa <a href="https://unsplash.com/@vorosbenisop?utm_source=unsplash&utm_medium=referral&utm_content=creditCopyText">Unsplash</a>.)

*[SEO]: search engine optimization

<img src="/images/posts/huling-awit-kay-ginoong-m-sa-planetang-lupa/cover.jpg" alt="" width="640" height="247">